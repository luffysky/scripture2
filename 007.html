<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" type="text/css" href="style.css">
    <title>心經</title>
</head>

<body>
    <div class="container">
        <h2>心經</h2>
        <p class="content content007_0">觀自在菩薩，行深般若波羅密多時。照見五蘊皆空，度一切苦厄。舍利子，色不異空，空不異色；色即是空，空即是色；受想行識，亦復如是。舍利子，是諸法空相， 不生不滅，不垢不淨，不增不減。是故空中無色，無受想行識。無眼、耳、鼻、舌、身、意；無色、聲、香、味、觸、法。無眼界，乃至無意識界。無無明，亦無無 明盡，乃至無老死，亦無老死盡。無苦集滅道，無智亦無得，以無所得故。菩提薩埵，依般若波羅蜜多故，心無罣礙，無罣礙故。無有恐怖，遠離顛倒夢想，究竟涅槃。</p>
        <p class="content content007_1">三世諸佛，依般若波羅蜜多故，得阿耨多羅三藐三菩提。故知般若波羅蜜多，是大神咒、是大明咒、是無上咒、是無等等咒，能除一切苦，真實不虛。故說般若波羅蜜多咒，即說咒曰，揭諦、揭諦、婆羅揭諦，波羅僧揭諦，菩提薩婆訶。</p>
    </div>
</body>

</html>